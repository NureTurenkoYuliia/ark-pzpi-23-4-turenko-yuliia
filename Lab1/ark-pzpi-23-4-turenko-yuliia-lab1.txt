МІНІСТЕРСТВО ОСВІТИ І НАУКИ УКРАЇНИ

ХАРКІВСЬКИЙ НАЦІОНАЛЬНИЙ УНІВЕРСИТЕТ РАДІОЕЛЕКТРОНІКИ










ЗВІТ
з дисципліни «Аналіз та рефакторінг коду» 
з лабораторної роботи №1







Виконала:	Перевірив:
ст. гр. ПЗПІ-23-4	старший викладач каф. ПІ
Туренко Ю.С.	Сокорчук І.П.











ХАРКІВ 2025

1 РОЗРОБКА VISION & SCOPE
1 ІСТОРІЯ ЗМІН

№ДатаВерсія звітуОпис змін та виправлень108.100.1Створено розділ «Завдання»220.100.2Створено розділи «Опис виконаної роботи» та «Висновок»329.100.3Додано матеріали у Додатки
2 МЕТА
     Ознайомитися з процесом створення документації проєкту, зокрема з форматом Vision & Scope, навчитися описувати проєкт, його проблематику, призначення, бізнес-логіку та функціональні компоненти, а також використовувати засоби зберігання та обміну кодом, такі як GitHub.

3 ЗАВДАННЯ
     Створити опис проєкту у форматі Vision & Scope, включивши такі розділи:
* 1.1 Аналіз проблеми: Яку проблему вирішує система? Чому вона важлива? Як поточні підходи не задовольняють потреб?
* 1.2 Аналіз аналогів: Огляд існуючих систем чи рішень. Які недоліки вони мають? Як нова система покращить ситуацію?
* 2.1 Опис призначення системи: Що робить система? Яку цінність вона створює для користувачів?
* 2.2 Опис бізнес-логіки: Як працюватиме система з погляду бізнес-процесів. Які дії виконуватимуть користувачі?
* 3.1 Опис функціональності серверної частини та IoT-клієнта: Які завдання виконує сервер? Які функції виконує IoT-клієнт?
* 3.2 Опис функціональності веб-клієнта та мобільного клієнта: Які функції мають веб- та мобільні інтерфейси? Як вони взаємодіють із сервером?
* 4.3 Опис програмних засобів та інструментів: Які технології будуть використані? Системи управління версіями, мови програмування, середовища розробки тощо.

4 ОПИС ВИКОНАНОЇ РОБОТИ
     Темою проєкту для лабораторних робіт була обрана програмна система для автоматизації догляду за акваріумами. Опис проєкту у форматі Vision & Scope наведений у додатку Б.
     
5 ВИСНОВОК
     У результаті виконання лабораторної роботи ознайомились з процесом створення документації проєкту, зокрема з форматом Vision & Scope. Обрали тему проєкту, описали її, її проблематику, призначення, бізнес-логіку та функціональні компоненти, а також використали засоби зберігання та обміну кодом, такі як GitHub..

ДОДАТОК А
Vision and Scope Document (концепція та рамки проєкту)
1 BUSINESS REQUIREMENTS (БІЗНЕС-ВИМОГИ)
1.1 Аналіз проблеми
     Правильний догляд за акваріумами потребує постійного контролю та відстежування показників, таких як температура, освітлення, рівень води, рівень розчиненого кисню та показник pH (кислотність). Повноцінний догляд потребує багато часу й виконання різних дій вручну, а також є ризик пізнього виявлення проблем, що може бути небезпечним для здоров’я чи життя організмів. 
     Поточні підходи, як правило, зводяться до використання окремих автоматичних приладів, які не інтегровані в єдину систему, не забезпечують централізованого моніторингу та не передають дані користувачу віддалено.
     Відсутність комплексного рішення призводить до низької ефективності контролю й складності обслуговування акваріумів. 
     Програмна система «CleanArium» призначена для віддаленого контролю акваріума з автоматизованими процесами моніторингу та керування. Мета створення даного продукту: зробити догляд за акваріумами зручним і простим у повсякденні.
1.2 Аналіз аналогів
     На ринку існують кілька систем для автоматизації акваріумів:
* Aquarimate – це мобільний додаток для догляду за акваріумом, що фокусується лише на веденні журналів і нагадуваннях, без фізичної інтеграції з обладнанням;
* AquaController надає повноцінний контроль над обладнанням акваріума та автоматизацію процесів, але має складний інтерфейс і високу вартість;
* Reef Angel – це зручний контролер, який дає можливість моніторингу та керування обладнанням акваріума;
* Neptune Apex – це комплексний контролер, що забезпечує моніторинг параметрів, автоматизацію завдань (таймери, освітлення).
     Більшість аналогів є потужними та надають багато можливостей, але мають високу складність налаштування.
     Запропонована система зберігає простоту використання й налаштування, додає віддалений моніторинг, автоматичні реакції на зміни параметрів та мультиплатформений доступ (веб і мобільний застосунок).
2 VISION OF THE SOLUTION (КОНЦЕПЦІЯ РІШЕННЯ)
2.1 Опис призначення системи
     Програмна система призначена для автоматизації та моніторингу параметрів акваріуму з використанням IoT-технологій. Вона забезпечує:
* збирання даних із сенсорів, підключених до IoT-пристрою (температура, рівень води, рівень розчиненого кисню та показник pH);
* передавання цих даних до серверної частини;
* зберігання, обробку й візуалізацію інформації;
* можливість віддаленого керування обладнанням акваріуму (ввімкнення/вимкнення освітлення, фільтра, підігрівача);
* отримання користувачем сповіщень про відхилення від нормальних показників.
     Користувач отримує інтерфейс для моніторингу стану води в реальному часі, зі сповіщеннями про критичні зміни параметрів. Система допомагає підтримувати стабільні умови для риб без постійного ручного втручання. Продукт орієнтований на власників домашніх та професійних акваріумів, що прагнуть ефективного, безпечного й зручного управління своїми системами.
2.2 Опис бізнес-логіки
     Бізнес-логіка системи ґрунтується на постійному збиранні, передаванні, обробці й відображенні даних. Продукт матиме наступний функціонал:
* реєстрація облікового запису та вхід у систему за допомогою електронної пошти;
* налаштування сповіщень про зміни параметрів акваріуму (email, мобільні push-сповіщення);
* перегляд поточного стану акваріумів з показниками датчиків (температура, ph, рівень води, рівень розчиненого кисню);
* можливість додати новий акваріум та підключити/відключити певний пристрій (підігрівач, фільтр, освітлення);
* сповіщення у випадку виявлення відхилень параметрів від норми;
* перегляд графіків історичних змін показників;
* налаштування автоматичних завдань надсилання команд IoT-пристроям для автоматичного реагування (наприклад, увімкнення обігрівача при низькій температурі);
* можливість ручного керування обладнанням (ввімкнення/вимкнення пристроїв).
3 SCOPE AND LIMITATIONS (РАМКИ ТА ОБМЕЖЕННЯ ПРОЄКТУ)
3.1 Опис функціональності серверної частини та IoT-клієнта
     Функціональність бекенду:
* реєстрація та автентифікація користувачів;
* контроль доступу до персональних даних;
* CRUD-операції для акваріумів і пристроїв;
* обробка даних, отриманих від IoT-клієнтів через HTTP;
* збереження історії показників у базі даних;
* формування REST API для взаємодії з веб- та мобільним клієнтами;
* механізм сповіщень при виході параметрів за межі норми;
* безпека: використання JWT-токенів, двофакторна автентифікація;
* обробка даних: формування графіків та історії.
     Функціональність IoT-клієнта:
* зчитування даних із сенсорів (температура, pH тощо);
* передача даних на сервер через MQTT/HTTP;
* використовується авторизація через токени, шифрування з’єднань (HTTPS), контроль доступу до персональних даних.
* виконання команд з сервера (вмикання/вимикання пристроїв).
3.2 Опис функціональності веб-клієнта та мобільного клієнта
     Веб-клієнт (React + TypeScript):
* авторизація та керування профілем користувача;
* перегляд поточних показників та історії даних (за останні 2 тижні);
* відображення стану обладнання в реальному часі;
* ручне дистанційне керування приладами.
     Мобільний клієнт (Flutter + Dart):
* вхід у систему та синхронізація з обліковим записом користувача;
* сповіщення про зміни стану акваріуму (push-сповіщення);
* перегляд основних показників та короткої аналітики;
* можливість дистанційного керування приладами.
     Веб-клієнт дозволяє користувачу переглядати поточні показники акваріума, історію даних і статус підключених пристроїв. Мобільний клієнт забезпечує швидкий доступ до основної інформації і надсилає сповіщення про зміни параметрів. Обидва клієнти дають змогу вручну вмикати або вимикати обладнання, переглядати попередження та взаємодіють із сервером через REST API, використовуючи захищену передачу даних.
4 BUSINESS CONTEXT (БІЗНЕС-КОНТЕКСТ)
4.3 Опис програмних засобів та інструментів
     Технології та інструменти:
* мови програмування: C#, C++, TypeScript;
* фреймворки: .NET 8/9 (backend), ESP-IDF (IoT), React (web UI), Flutter (mobile);
* база даних: Microsoft SQL Server;
* система керування версіями: GitHub;
* хмарні сервіси: Microsoft Azure (зберігання даних, автентифікація, хостинг API).

ДОДАТОК Б
Відеозапис
Відеозапис презентації результатів лабораторної роботи: https://www.youtube.com/watch?v=63zTsfijU9w 
Хронологічний опис відеозапису:
00:00 – Вступ
00:45 – Аналіз проблеми
02:01 – Аналіз аналогів
03:21 – Опис призначення системи
04:41 – Опис бізнес-логіки
05:50 – Опис функціональності серверної частини та IoT-клієнта
06:53 – Опис функціональності веб-клієнта та мобільного клієнта
07:35 – Опис програмних засобів та інструментів




